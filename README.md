# Sales-Analytics-store

Portfolio Project 1.
У цьому портфоліо проекті ти побудуєш аналітику продажів інтернет-магазину, використовуючи три інструменти: SQL, Python та Tableau. 

Мета проекту: 
показати навички вивантаження даних із бази даних за допомогою SQL;
показати навички розвідувального та статистичного аналізу у Python;
показати навички побудови дашбордів у Tableau.


План виконання проекту:

За допомогою скрипта Python підключись до бази даних в Google BigQuery (DA dataset), яку ти аналізував в попередніх модулях.
На основі таблиць, наявних у базі даних, напиши запит у Python щоб створити датасет, який містить такі поля:
дата замовлення
ідентифікатор сесії
континент
країна
девайс
браузер
назва моделі пристрою
операційна система
мова браузера
інформація про джерело трафіку 
канал трафіку
ідентифікатор зареєстрованого користувача
чи підтвердив користувач свій email
чи підписався користувач на розсилку
категорія товару
назва товару
ціна
короткий опис товару

При створенні датасету підбери коректні типи з’єднань таблиць. Зверни увагу на той факт, що зареєстрованих користувачів небагато, але нас цікавлять усі замовлення та усі сесії, навіть якщо користувач не зареєструвався на сайті.

Зроби короткий опис отриманого датасету:
загальна кількість колонок
кількість колонок числового типу (та які саме)
кількість колонок категоріального типу (та які саме)
кількість колонок типу datetime
кількість унікальних сесій
який період часу розглядається (від… до…)
чи є пропущені значення
в яких колонках більше пропущених значень, яка причина?

Ти можеш доповнити цей опис своїми пунктами. Пам’ятай: чим менше схожий твій проект на проекти колег по курсу, тим краще.

Зверни увагу: з наступних пунктів ти можеш обрати задачі на свій розсуд. Важливо, щоб отримані результати та візуалізації створили цілісний звіт про вибрані тобою метрики. Для цього зроби висновки та опиши результати по кожній з обраних тобою метрик, знайди взаємозвʼязки.
Радимо обрати задачі, що продемонструють твої навички роботи не тільки з функціями Python, а і статистичними методами. Додавай візуалізації, що демонструють отримані тобою результати.

Якщо не можеш обрати задачі - виконуй всі, що перелічені нижче.

Дай відповіді на питання:
на яких континентах (топ-3) та в яких країнах (топ-5) наша компанія має найбільші продажі? найбільшу кількість замовлень? 
знайди топ-10 категорій товарів за загальною сумою продажів
знайди топ-10 категорій товарів у країні з найбільшими продажами, чи відрізняється ситуація від загальної?
проаналізуй продажі у розрізі типів та моделей девайсів (у % від загальних продажів)
проаналізуй продажі за джерелами трафіку (у % від загальних продажів)
який відсоток зареєстрованих користувачів підтвердив свою електронну адресу? 
який відсоток зареєстрованих користувачів відписався від розсилки? 
чи відрізняється поведінка (у плані продажів) тих, хто відписався від розсилки та тих, хто досі підписаний?
в яких країнах найбільше зареєстрованих користувачів?

Додай ще декілька інсайтів на свій розсуд. Створи декілька візуалізацій для цього пункту.

Аналіз динаміки продажів.
знайди загальні продажі за кожну дату, створи візуалізацію загальної динаміки продажів
чи спостерігається сезонність продажів?
проаналізуй динаміку продажів в Америці, Азії та Європі, відображай різні континенти різними кольорами
проаналізуй динаміку продажів у розрізі каналів трафіку, відображай різні канали різними кольорами
проаналізуй динаміку продажів у розрізі типів девайсів, відображай різні девайси різними кольорами

	Зроби висновки з отриманих візуалізацій.

Зведені таблиці.
створи зведену таблицю, яка показує кількість сесій у розрізі каналів трафіку та типів девайсів (якщо значення якогось поля невідоме, його не враховуй)
створи зведену таблицю, яка показує загальні продажі за категоріями товарів (топ-10 категорій) у різних країнах (топ-5 країн)

	Додай ще 1-2 власні зведені таблиці.

Статистичний аналіз взаємозв’язків.
Знайди кількість сесій та загальні продажі за кожну дату. Створи візуалізацію, щоб побачити взаємозв’язок між цими метриками. Чи корелюють ці показники? Знайди відповідний коефіцієнт кореляції та проаналізуй його статистичну значущість.
Чи корелюють між собою продажі на різних континентах? Візьми топ-3 континенти. Проаналізуй статистичну значущість взаємозв’язків.
Чи корелюють між собою продажі за різними каналами трафіку? Проаналізуй статистичну значущість взаємозв’язків.
Чи корелюють між собою продажі за топ-5 категоріями товарів? Проаналізуй статистичну значущість взаємозв’язків.

	Додай ще декілька пунктів аналізу взаємозв’язків на свій розсуд.

Статистичний аналіз відмінностей між групами.
Проаналізуй продажі за кожну дату зареєстрованих та незареєстрованих користувачів. Створи відповідні вибірки, проаналізуй розподіли даних в обох вибірках. Підбери відповідний статистичний тест для порівняння вибірок. Зроби висновок щодо статистичної значущості отриманих результатів.
Проаналізуй кількість сесій за різними каналами трафіку. Підбери відповідний тест. Чи є статистично значущі відмінності між групами?
Чи відрізняється статистично доля сесій з органічним трафіком у Європі та Америці? Підбери відповідний тест. Проведи потрібні обчислення для створення вхідних даних до тесту.

	Додай ще декілька відомих тобі статистичних тестів до цього пункту.

Створи аналітичний дашборд у Tableau Public. Дашборд має містити не більше 2 сторінок. Кольори та типи візуалізацій підбери самостійно. 

